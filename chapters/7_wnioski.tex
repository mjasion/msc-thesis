\chapter{Podsumowanie}

Przedmiotem pracy było porównanie wydajności serwisów \textsl{RESTful} w wybranych platformach programowania. Na potrzeby badań opracowano i zaimplementowano dwie identyczne aplikacje w różnych językach programowania: \textsl{Java} i \textsl{Go}. Na aplikacjach przeprowadzono testy wydajnościowe, na podstawie których oceniono ich wydajność.

Stworzone aplikacje były usługami typu \textsl{RESTful}, z którymi komunikacja odbywała się protokołem \textsl{HTTP}. Funkcje aplikacji pozwalały na zapisywanie, modyfikowanie i odczytywanie danych  zapisanych przez użytkowników. Użytkownicy autoryzowali się specjalnie dla nich wygenerowanym, unikalnym kluczem. Aplikacje do działania wykorzystywały wydajną bazę danych \textsl{MongoDB}.

W celu przeprowadzenia testów przygotowane zostało specjalne środowisko, składające się z trzech maszyn wirtualnych. Najwydajniejsza z maszyn wykorzystywana była do uruchamiania przygotowanych aplikacji, druga jako baza danych, a  trzecia  służyła do uruchamiania testów wydajnościowych.

Składnie języków użytych w aplikacjach zasadniczo różnią się od siebie. Język \textsl{Java} jest językiem obiektowym, podczas gdy \textsl{Go} pozwala na zastosowanie niewielu technik programowania obiektowego. Również obsługa błędów w obu językach jest inna. \textsl{Java} wykorzystuje do tego mechanizm rzucania i łapania wyjątków, a w \textsl{Go} obsługa błędnych sytuacji opiera się na zwracaniu z funkcji i metod obiektów typu \textsl{Error}.

Aplikacja w języku \textsl{Java} ze względu na zastosowaną technologię (\textsl{Java EE}), wymagała zastosowania kontenerów aplikacji do jej uruchomienia. W celu porównania testy przeprowadzane były z wykorzystaniem dwóch najpopularniejszych kontenerów: \textsl{Tomcat} i \textsl{Jetty}. 

Na podstawie  przeprowadzonych testów można jednoznacznie stwierdzić, że aplikacja w języku \textsl{Go} osiągała najlepsze rezultaty. Wyniki przepustowości tej aplikacji były wyższe od aplikacji w języku \textsl{Java} dla każdego  testowego przypadku i nie zależały od obciążenia.  Czasy odpowiedzi były również zdecydowanie krótsze, a ich rozłożenie było bardziej równomierne. Aplikacja w języku \textsl{Go} do działania wykorzystywała znacznie mniej zasobów systemowych.    

Aplikacja w języku \textsl{Java} uruchomiona na serwerach \textsl{Tomcat} i \textsl{Jetty} charakteryzowała się dużym zróżnicowaniem przepustowości, czasy odpowiedzi były zdecydowanie dłuższe, a ich rozkład był nierównomierny. Wyniki uzyskane na serwerze \textsl{Jetty} w większości przypadków były lepsze od serwera \textsl{Tomcat}, jednak serwer ten wymagał nieznacznie większych zasobów procesora  i pamięci. W porównaniu z aplikacją w języku \textsl{Go} oba serwery wymagały około 6 razy więcej pamięci i nieznacznie bardziej wykorzystywały procesor.


% \begin{itemize}
%     \item najwydajniejszą  okazała się aplikacja napisana w języku \textsl{Go},
%     \item aplikacja w języku \textsl{Go} osiągała zbliżone rezultaty przepustowości w teście ze 100 i 250 klientami,
%     \item czasy odpowiedzi aplikacji w języku \textsl{Go} były zdecydowanie krótsze równomiernie rozłożone, niezależnie od przypadku testowego,
%     \item aplikacja w języku \textsl{Java} osiągała niemal dwa razy gorsze wyniki przy większym obciążeniu (w teście z 250 klientami) niż aplikacja w \textsl{Go},
%     \item serwer \textsl{Jetty} w większości testów osiągał lepsze wyniki od serwera \textsl{Tomcat}, 
%     \item najbardziej oszczędną aplikacją pod względem zasobów systemowych była aplikacja w języku \textsl{Go},
%     \item serwer \textsl{Tomcat} niewiele mniejszych zasobów systemowych od serwera \textsl{Jetty}
%     \item aplikacja w języku \textsl{Go} wymagała około 9 razy mniej pamięci niż \textsl{Tomcat} i \textsl{Jetty}
% \end{itemize}