\subsection{Historia i ewolucja języka Java}
Początki języka Java miały miejsce w 1991 roku. Wtedy to Patrick Naughton i James Gosling, inżynierowie firmy Sun,  wpadli na pomysł zaprojektowania języka, który  można uruchomić na urządzeniach takich jak dekodery telewizyjne \cite{java8}. Ponieważ urządzenia takie pochodziły od różnych producentów i każdy mógł stosować różne procesory, język nie mógł być oparty na jednej architekturze. W ten sposób zespół pracujący na rozwiązaniem wskrzesił model uruchamiania oprogramowania na maszynach wirtualnych, gdzie programy były kompilowane do kodu pośredniego.  
Początkowo język nazwano Oak. Ponieważ taki język już istniał, postanowiono zmienić nazwę na Java.

Do roku 1994 roku zespół projektowy bez skutku próbował wykorzystać język w urządzeniach kablowych. Wtedy postanowili wykorzystać język do stworzenia przeglądarki internetowej niezależnej od architektury. W 1995 zaprezentowali efekt swojej pracy - przeglądarkę \textsl{HotJava}. Przez wbudowaną przenośność język został uznany, że jest wart rozwijania i w 1996 roku wydano wersję 1.0. Krótko po tym wyszła wersja 1.1 rozszerzona m.in o możliwość drukowania, wprowadzającą model zdarzeń dla programowania GUI oraz poprawiająca refleksję.

Język miał wciąż spore braki i w 1998 roku wydano wersję 1.2. Wersja ta była ogromną zmianą w porównaniu do poprzedniczek, dlatego zmieniła swoją marketingową nazwę na "Java 2 Standard Edition Software Development Kit Version 1.2". Wraz z nią pojawiło się wiele nowych elementów. Do najważniejszych z nich należą biblioteka Collection oraz Swing. Biblioteka Swing pozwalała na tworzenie aplikacji z graficznymi interfejsami użytkownika (w tym apletów w przeglądarce), której elementy w łatwy sposób skalowały się do ekranów urządzeń, na których była uruchamiana. Równolegle zostały opublikowane dwie wersje języka: Micro Edition przeznaczona do urządzeń przenośnych np. telefonów komórkowych oraz Enterprise Edition do pisania aplikacji serwerowych. Dwie kolejne wersje (1.3 i 1.4) wprowadzały ulepszenia w samym języku oraz rozszerzały standardową bibliotekę. Z biegiem czasu popularność aplikacji uruchamianych po stronie klienta gasła, jednak rosła popularność pisania aplikacji uruchamianych po stronie serwerów.

W 2004 pojawiła się nowa wersja języka oznaczona numerem 5.0. Wprowadziła ona typy sparametryzowane (ang. \textsl{generic types}), co rozszerzyło możliwości pisania oprogramowania bardziej odpornego na błędy programisty. Doszły również rzeczy zaczerpnięte z języka C\#: pętla \textsl{for each} do poruszania się po tabliach i kolekcjach oraz \textsl{autoboxing} pozwalający konwertować typy proste na obiekty i odwrotnie. Dodane zmiany były zaimplementowane tak, by nie zmieniać nic w maszynie wirtualnej.

Wersja Java SE 6 nie wnosiła nowych funkcji, ale rozszerzała bibliotekę standardową oraz poprawiła wydajność i bezpieczeństwo.

Z powodu problemów finansowych firmy Sun, w 2010 koncern Oracle  wykupił firmę i w ten sposób stał się właścicielem praw do języka Java. Mocno opóźniona kolejna wersja wyszła w 2011. Wprowadzała ona sporo zmian. Do najważniejszych z nich należało dodanie klas \textsl{Fork/Join} upraszających programowanie równoległe, pozwalając na tworzenie procesów oraz poprawę wydajności na systemach z procesorami wielordzeniowymi. Kolejną zmianą była nowa biblioteka obsługi wejścia/wyjścia nazwana \textsl{NIO}. Java 7 wnosiła też mechanizm \textsl{invokedynamic}, który pozwalał na nowy sposób wywołania metod. Wymusiło to zmiany w \textsl{bytecode} języka. Zmiana ta stała się fundamentem do tego co przyniesie Java 8.

\subsection{Java 8}
Java 8 jest najnowszą, obecnie istniejącą wersją języka. Została opublikowana w 2014 roku i przyniosła długo oczekiwane zmiany.

Jedną z nich i najważniejszą są wyrażenia \textsl{Lambda}, które pozwalają na czyste i zwięzłe wyrażenie pojedynczej metody. Są one często wykorzystywane przy operowaniu na kolekcjach, między innymi do sortowania czy filtrowania kolekcji. W przykładzie \ref{lst:javaanonymous} zaprezentowano sortowanie listy osób, alfabetycznie po imieniu, przy użyciu klas anonimowych. Przykład \ref{lst:javalambda} prezentuje tą samą funkcjonalność z wykorzystaniem wyrażeń \textsl{Lambda}. 

\begin{lstlisting}[caption=Sortowanie kolekcji przy użyciu klas anonimowych, label={lst:javaanonymous}]
Collections.sort(persons, new Comparator<Person>(){
  public int compare(Person p1, Person p2){
    return p1.firstName.compareTo(p2.firstName);
  }
});
\end{lstlisting}

\begin{lstlisting}[caption=Sortowanie kolekcji przy użyciu wyrażeń \textsl{Lambda}, label={lst:javalambda}, aboveskip=0mm]
Collections.sort(persons, (p1, p2) -> p1.firstName.compareTo(p2.firstName));
\end{lstlisting}
 Przy użyciu wyrażeń \textsl{Lambda} kod jest wyraźnie prostszy i krótszy. Wyrażenia te w \textsl{bytecode} używają mechanizmu \textsl{invokedynamic} wprowadzonego w Javie 7. Mechanizm ten pozwala na opóźnienie przetłumaczenia wyrażenia w \textsl{bytecode} do momentu jego wywołania. Wynikiem wyrażenia \textsl{Lambda} jest metoda statyczna, która jest tworzona w czasie wykonania \textsl{bytecode}.

Kolejną zmianą jest możliwość tworzenia metod domyślnych (ang. \textsl{default methods}) i statycznych (ang. \textsl{static methods}). Pozwola to m.in. na dostarczenie implementacji metody bez potrzeby tworzenia klas abstrakcyjnych.

Dużą nowością są też nowe klasy do obsługi dat i godzin. Pozwalają one na operacje takie jak dodawanie i odejmowanie w sposób uporządkowany i bardziej naturalny do zrozumienia.

Mniej popularną nowością jest możliwość wywoływania kodu \textsl{JavaScript} na wirtualnej maszynie Java (ang. \textsl{Java Virtual Machine}, w skrócie \textsl{JVM}).

\subsection{Spring}
\textsl{Spring} jest szkieletem aplikacji (ang. \textsl{framework}) zapoczątkowanym przez Roda Johnsona. W 2001 roku w  książce \textsl{''Expert One-on-One: J2EE Design and Development"} zaprezentował on bibliotekę, która pozwalała tworzyć oprogramowanie biznesowe składające się się prostych komponentów \textsl{JavaBean} \cite{jeedesign}. Biblioteka ta upubliczniona została  w 2002 roku \cite{springinaction}. Z czasem uzupełniana o nowe funkcje, stała się jedną z najpopularniejszych bibliotek do tworzenia aplikacji. Złożenie biblioteki z modułów pozwoliło na dobieranie ich do potrzeb architektury aplikacji. Do najważniejszych i najbardziej popularnych modułów należą:
\begin{itemize}
\item \textsl{IoC} - do wstrzykiwania zależności,
\item \textsl{MVC} - do tworzenia aplikacji webowych,
\item \textsl{Data} oraz \textsl{JDBC} - jako warstwa dostępu do baz danych,
\item \textsl{Security} - autoryzacja i zabezpieczanie aplikacji.
\end{itemize}

Przez lata tworzenie aplikacji wykorzystujących \textsl{Spring} było skomplikowane. Wiązało się z tworzeniem wielu plików konfiguracyjnych oraz dogłębnego zapoznania się z dokumentacją. W 2013 roku wraz z wyjściem wersji 4 biblioteki powstał projekt \textsl{Spring Boot}. 

\textsl{Spring Boot} jest biblioteką, która pozwala na tworzenie oprogramowania z zachowaniem zasady \textsl{convention over configuration}, której główną cechą jest dostarczenie domyślnej konfiguracji, pozwalającej na uruchomienie aplikacji bez potrzeby zbędnego konfigurowania. W \textsl{Spring Boot} zasada ta stała się na tyle rozpowszechniona, że od rozpoczęcia tworzenia aplikacji do jej pierwszego uruchomienia wystarczy kilka minut. Dodanie kolejnych bibliotek również nie wymaga żmudnych konfiguracji. Tworzenie aplikacji, które można uruchomić w ciągu kilku minut od rozpoczęcia programowania było celem, któremu twórcy \textsl{Spring} musieli stawić czoła w kontekście mikroserwisów. 

\textsl{Spring Boot} obecnie pozwala na użycie wszystkich modułów jakich \textsl{Spring} dostarcza (m.in. \textsl{MVC}, \textsl{Security}, \textsl{Data}) oraz dodatkowo dodaje kilka kolejnych, niedostępnych w innych bibliotekach (m.in. Jetty, Tomcat, metryki, shell). 

Najnowsza wersja biblioteki \textsl{Spring} oznaczona numerem 4.2 została wydana w czerwcu 2015, a \textsl{Spring Boot} w wersji 1.3 w listopadzie 2015.

\subsection{Serwery Tomcat 8 i Jetty 9} 
Serwery \textsl{Tomcat} i \textsl{Jetty} są serwerami \textsl{HTTP} napisanymi w języku \textsl{Java}. Pełnią one również funkcję kontenerów aplikacji. Na serwerach można uruchomić aplikacje, które implementują interfejs \textsl{javax.servlet.Servlet}, służący do obsługi żądań \textsl{HTTP} tworzonych w języku \textsl{Java}. Do bibliotek wykorzystujących ten interfejs należy \textsl{Java Server Pages} czy \textsl{Spring MVC}. Aplikacje, które implementują klasę \textsl{javax.servlet.Servlet} buduje się do pliku \textsl{WAR}, a następnie wgrywa na kontener, gdzie jest rozpakowywana i uruchamiana pod wybranym kontekstem. \textsl{Tomcat} i \textsl{Jetty} implementują najnowszą wersje \textsl{Servlet 3.1}, która wykorzystuje nieblokującą kolejkę wejść-wyjść oraz pozwala na zastosowanie technologii \textsl{WebSocket}. Ponieważ serwery są napisane w języku \textsl{Java}, są dostępne w formie bibliotek, które można dołączyć do aplikacji, zbudować do pliku \textsl{JAR} i uruchomić.